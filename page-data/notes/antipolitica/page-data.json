{"componentChunkName":"component---src-templates-note-note-tsx","path":"/notes/antipolitica/","result":{"data":{"note":{"html":"<div><section><h2></h2><p><span class=\"newthought\">Il risentimento</span> nei confronti della politica e, in particolar modo, verso gli stipendi dei parlamentari, ha dominato il dibattuto pubblico delle ultime decadi. Questo <a href=\"/notes/gratitudine/\">risentimento</a> è poi sfociato nel trionfo elettorale dell’antipolitica.</p><p>È comprensibile essere indignati con la classe politica, dati gli scandali, gli sprechi e — soprattutto — i vent’anni di mancate riforme. Tuttavia, questo fenomeno ha un duplice effetto negativo.</p><p>In primo luogo, rappresenta una distrazione dal vero problema. Il costo annuo <em>pro capite</em> del parlamento è di circa 25€<a href=\"#ref-[1]\" id=\"citation-[1]\" data-hover=\"\"><span class=\"citation-number\">[1]</span></a>, una cifra tutto sommato marginale per un paese del G7. Per quanto sia doveroso tenere i costi della politica sotto controllo, tuttavia monopolizzare il dibattito pubblico su questo aspetto  distoglie l’attenzione da questioni ben più rilevanti — come la <a href=\"/notes/progresso/\">bassa produttività</a> e l’<a href=\"/notes/nokia/\">innovazione stagnante</a>. Questa distorsione dell’ordine delle priorità indebolisce la <a href=\"/notes/democrazia/\">democrazia</a>.</p><p>In secondo luogo, dimentica l’importanza imprescindibile della politica. Essa è uno degli aspetti fondamentali della società moderna: influenza il contesto in cui viviamo, cresciamo, lavoriamo, costruiamo una famiglia, invecchiamo e in ultima analisi la qualità materiale della nostra vita. Dalle decisioni prese dai politici di oggi dipenderà anche il Paese che lasceremo alle generazioni future.</p><p>Dovremmo quindi focalizzarci in primo luogo sull’<em>efficacia</em> della politica, prima ancora che sull’<em>efficienza</em>. La risposta alla bassa qualità della politica dovrebbe essere una politica di miglior qualità, non un’antipolitica. Lo stipendio, in qualsiasi professione, è un fattore cruciale per attirare i migliori talenti e le competenze di cui si ha bisogni. Perché non dovrebbe essere valido per la politica?</p><p>Oggi le menti più brillanti vengono attirate verso l’alta finanza e il mondo della consulenza strategica a colpi di aperitivi di reclutamenti e RAL generose. Tuttavia, il prestigio sociale di queste posizioni nasconde un lato oscuro: spesso si riducono a un meccanico macinare numeri in Excel per qualche banca d’affari, senza offrire un vero senso alla vita. Quelle stesse menti avrebbero invece potuto apportare un contributo più significativo occupandosi della <em>res publica</em>, un ambito che è quindi fondamentale sia mantenuto prestigioso e attrattivo.</p><p>L’antipolitica si è rivelata essere pura demagogia, opportunismo privo di un’idea di società, non già propellente al cambiamento, ma surrogato utile solo a mascherare un deficit di pensiero.</p><h2>Riferimenti</h2><ol><li style=\"padding-bottom: 20px;\" id=\"ref-[1]\"><b>Quanto costano davvero i politici italiani?</b>  &ensp;<a href=\"https://www.risparmiamocelo.it/quanto-costano-davvero-i-politici-italiani/\">[URL]</a><span>  [URL consultato il 18 novembre 2023] </span> </li></ol></section></div>","frontmatter":{"title":"L’annosa questione dello stipendio dei parlamentari","slug":"antipolitica","caption":null,"dateUpdated":"2023-11-18 16:19"}},"artHero":null},"pageContext":{"id":"18a69c03-cd55-5779-afcc-ea7f738a6d5c","slug":"antipolitica"}},"staticQueryHashes":["3303551625"],"slicesMap":{}}