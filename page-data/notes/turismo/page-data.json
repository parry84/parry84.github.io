{"componentChunkName":"component---src-templates-note-note-tsx","path":"/notes/turismo/","result":{"data":{"note":{"html":"<section><h2></h2><p><span class=\"newthought\">“il turismo</span> il nostro petrolio”: questo mantra dal carattere nazional-popolare è stato martellato incessantemente negli ultimi vent’anni e noi, pensando per sentito dire, l’abbiamo metabolizzato senza analisi particolarmente scrupolose. Gestire un <em>chiringuito</em> era per noi più la alta forma di realizzazione personale.</p><p>Nonostante i fallimenti delle politiche dall’alto finalizzate all’ospitalità diffusa, questa visione è ora diventata realtà grazie a realtà come <em>AirBnb</em>, <em>Booking</em>, <em>Instagram &#x26; C</em>. E ci siamo resi conto, forse troppo tardi, delle conseguenze negative.</p><p>Come l’osservazione di un sistema quantistico ne perturba irrimediabilmente lo stato, il turismo frenetico snatura le realtà che tocca. I luoghi si trasformano in <em>non-luoghi</em> sterili, anonimi, e privati della loro identità. Spazi transitori, da visitare frettolosamente: giusto il tempo di un <em>selfie</em> per dimostrare di esserci stati e poi via, verso altri territori-cartolina da deglutire senza assaporare.</p><p>Nemmeno la ricerca di mete alternative rappresenta una soluzione scalabile. Non risolve il problema, ma lo sposta, incentivando l’aumento di infrastrutture a scapito di paesaggi incontaminati, magari <em>luoghi del cuore</em> cari alle popolazioni locali.</p><p>In funzione della viralità sui social network, questo fenomeno è in continua espansione e tutta Europa pare si stia progressivamente trasformando in un’Eurolandia fatta di <em>cliché</em>, dove ripetere la medesima esperienza ovunque. E ora le geografie impattate iniziano a tentare di arginare la falla mediante divieti e restrizioni.</p><p>Non esiste nemmeno il lato buono della medaglia: il turismo, un’industria a bassa produttività, <a href=\"/notes/progresso/\">non contribuirà più di tanto al nostro benessere</a>. Nonostante la saturazione che osserviamo, produce solo il 6% del PIL italiano: per poter continuare a essere una nazione fiorente l’Italia dovrà invece valorizzare le industrie che realmente la rendono ricca, come la farmaceutica, la moda, le costruzioni, la meccanica.</p><p>Che fare del nostro tempo libero? <a href=\"/notes/introspezione/\">Non siamo costretti a partecipare a questa forma di masturbazione collettiva</a>. Possiamo evitare la trappola del turismo e goderci “viaggi mentali” comodamente da casa nostra, <a href=\"/notes/internet/\">anche grazie a Internet</a>: un’esperienza diretta è necessariamente autentica rispetto a un racconto approfondito. E spesso anche sfogliare un libro nella tranquillità del <em>book shop</em> di un museo può essere più piacevole e informativo della visita a una mostra sovraffollata.</p><div class='epigraph'><blockquote>\n<p>«Si cercano un luogo di ritiro, campagne, lidi marini e monti; e anche tu sei solito desiderare fortemente un simile isolamento. Ma tutto questo è proprio di chi non ha la minima istruzione filosofica, visto che è possibile, in qualunque momento lo desideri, ritirarti in te stesso; perché un uomo non può ritirarsi in un luogo più quieto o indisturbato della propria anima, soprattutto chi ha, dentro, principî tali che gli basta affondarvi lo sguardo per raggiungere sùbito il pieno benessere: e per benessere non intendo altro che il giusto ordine interiore.» <footer> — Marco Aurelio, <em>Colloqui con sé stesso</em>, libro IV, 3</footer></p>\n</blockquote></div><p>Vale dunque ancora la pena di viaggiare? Prendendo in prestito le parole di Walter Bonatti, l'avventura è l’ignoto che abbiamo dentro di noi, un luogo immaginario e fantastico che può farti vivere emozioni straordinarie anche dentro le mura di casa tua. Il mondo geografico è ormai tutto esplorato, ma l'Universo infinito che ci portiamo dentro non riusciremo mai a percorrerlo completamente.</p></section>","frontmatter":{"title":"Ha ancora senso viaggiare?","slug":"turismo","caption":null,"dateUpdated":"2023-08-26 16:42"}},"artHero":null},"pageContext":{"id":"d7b9ef94-67f1-5502-9877-7298e7e1a4b8","slug":"turismo"}},"staticQueryHashes":["3303551625"],"slicesMap":{}}