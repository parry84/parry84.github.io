{"componentChunkName":"component---src-templates-note-note-tsx","path":"/notes/internet/","result":{"data":{"note":{"html":"<section><h2></h2><p><span class=\"newthought\">Il titolo</span> può sembrare una provocazione. Le immagini degli sguardi vuoti, persi negli schermi dei propri smartphone, sulla metro, al ristorante, in famiglia, sono quotidianamente indicate come il simbolo della decadenza culturale e sociale dei nostri tempi. Una piaga da combattere.</p><p>Niente di più sbagliato. Molte delle conversazioni in cui mi capita di essere coinvolto seguono dei cliché alquanto prevedibili e noiosi. Per esempio, le chiacchiere sul calcio o sul <a href=\"/notes/complottismo/\">COVID-19</a>, immutabilmente assemblate dalle stesse frasi: “eh, ma bisogna vedere questo autunno come va”, “mia cugina che ha fatto il vaccino e poi è stata male”. In quell’istante non c’è gesto più salvifico che sbloccare lo smartphone! E questa maggior probabilità di trovare risposte migliori online piuttosto che dalla persona di fronte, vale per quasi ogni argomento. Del resto chi di voi ha un amico interessante un quarto rispetto a Google?</p><div class='epigraph'><blockquote>\n<p>«In queste situazioni bisogna mantenere un atteggiamento benevolo, senza ombra di alterigia, pur osservando che ciascuno vale tanto quanto valgono le cose cui ha rivolto il suo impegno.» <footer> — Marco Aurelio, <em>Colloqui con sé stesso</em>, libro VII, 3</footer></p>\n</blockquote></div><p>Io mi ricordo come ci si intratteneva prima dell’avvento della Rete. La televisione passava trasmissioni del calibro di <em>Domenica In</em> e <em>Uomini e Donne</em>. Sui treni si sfogliavano quotidiani gratuiti. Il sabato sera si moriva lungo le statali, in stragi provocate dall’alcool. Si ammazzava il tempo con passatempi di vario genere, perfino cercando di far rimbalzare sassi nel fiume… Ma il tempo non va ammazzato, perché il tempo è la materia di cui è fatta la vita!<label for=\"sd-benjamin-franklin\" class=\"margin-toggle sidenote-number\"></label><input type=\"checkbox\" id=\"sd-benjamin-franklin\" class=\"margin-toggle\" /><span class=\"sidenote\">Benjamin Franklin, <em>Poor Richard’s Almanack</em>, 1746</span></p><p>La dura verità è che alcuni di noi hanno già capito come estrarre il massimo dalla propria avventura terrestre, mentre altri no. In realtà, per questi ultimi la dipendenza dalla rete non fa alcuna differenza: è solo un modo come un altro di perdere tempo. Per chi è invece animato da incessabile curiosità, prova stupore nella scoperta, si arricchisce da ogni esperienza, il cambio è radicale. Mai nella storia l’intero scibile umano è stato accessibile con una simile immediatezza. Libri, traduttori automatici, enciclopedie, corsi universitari: per chi sa cercare, tutta la conoscenza necessaria ad aprire le ali e spiccare il volo, si trova qui e ora.</p><p>Il web è accusato di essere un abisso che inghiotte il nostro tempo. Demonizziamo l’“ALGORITMO”, quale fosse un manipolatore che ci impone contenuti alieni alla nostra volontà. Ma l’algoritmo altro non è che un metodo statistico, uno specchio che osserva, misura e riflette ciò che guardiamo e ciò che clicchiamo. Se i contenuti proposti ci turbano, occorre porsi domande e darsi risposte sincere: <em>Tat Tvam Asi</em>.</p><p>Quindi, volendo precisare il titolo, il consiglio è di non spendere semplicemente più tempo su Internet, ma di spenderlo più coscientemente.</p></section>","frontmatter":{"title":"Perché dovresti passare più tempo su Internet","slug":"internet","caption":null,"dateUpdated":"2022-09-29 23:13"}},"artHero":null},"pageContext":{"id":"c3904d5f-87d6-50f9-87e7-bf2bd7a4c8b4","slug":"internet"}},"staticQueryHashes":["3303551625"],"slicesMap":{}}