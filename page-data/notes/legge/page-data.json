{"componentChunkName":"component---src-templates-note-note-tsx","path":"/notes/legge/","result":{"data":{"note":{"html":"<section><h2></h2><p><span class=\"newthought\">La legge elettorale</span> americana può sembrare anacronistica, col suo meccanismo dei Grandi Elettori, reminiscente del Sacro Romano Impero. È un meccanismo fortemente contestato, dove spesso vince chi prende meno voti<label for=\"sd-la-california-per\" class=\"margin-toggle sidenote-number\"></label><input type=\"checkbox\" id=\"sd-la-california-per\" class=\"margin-toggle\" /><span class=\"sidenote\">La California, per esempio, ha 55 grandi elettori, mentre il Wyoming ne ha 3, anche se la popolazione della California è circa 68 volte quella del Wyoming. Inoltre, ciascun Stato federale esprime due senatori, indipendentemente dalla sua popolazione. Quindi, un senatore californiano, con alle spalle 40 milioni di cittadini, conta “uno”, esattamente come quello del Wyoming, che ne ha alle spalle 68 volte meno.</span>.</p><p>Eppure, questo sistema possiede un un vantaggio fondamentale: non è mai stato modificato dal 1788 e ha garantito continuità e coerenza al processo elettorale fin dagli albori della Repubblica<label for=\"sd-nello-stesso-periodo\" class=\"margin-toggle sidenote-number\"></label><input type=\"checkbox\" id=\"sd-nello-stesso-periodo\" class=\"margin-toggle\" /><span class=\"sidenote\">Nello stesso periodo, l’Europa ha visto avvicendarsi le peggiori dittature.</span>. In Italia, al contrario, i continui litigi riguardo la legge elettoriale distolgono l’attenzione dai problemi reali del Paese, e, per di più, nessuna delle sue incarnazioni ha mai prodotto un tangibile miglioramento della stabilità politica.</p><p>La persistenza delle leggi rappresenta un valore in sé, poiché su di esse si basano abitudini, pianificazioni, investimenti. Il cambiamento è tendenzialmente doloroso e, in questo senso, il conservatorismo – inteso come resistenza al cambiamento – è un’attitudine intrinsecamente virtuoso, mentre il progressismo è, al contrario, per sua natura problematico. Questo non significa che leggi sbagliate non vadano emendate o che il cambiamento non sia a volte <a href=\"/notes/progresso/\">inevitabile</a>. Come accade in molti ambiti, l’atteggiamento giusto è sempre quello <a href=\"/notes/giusto-mezzo/\">bilanciato</a>.</p><p>Il Codice di Hammurabi può apparire crudele alla nostra sensibilità e al nostro senso di giustizia, ma rappresentò un passo avanti. Leggi reificate, incise in un blocco di pietra, sono al riparo dalla volatilità della tradizione orale.</p><p>Un sistema legale stabile promuove la fiducia dei cittadini nel tessuto sociale e <a href=\"/notes/democrazia/\">democratico</a> e costituisce solide fondamenta su cui costruire lo <em>Stato di Diritto</em>. Insieme alla divisione dei poteri, rappresenta la migliore alternativa sia alla tirannia del <em>Leviatano</em> che alla dittatura di una volubile maggioranza.</p></section>","frontmatter":{"title":"La persistenza delle leggi","slug":"legge","caption":null,"dateUpdated":"2023-11-19 16:42"}},"artHero":null},"pageContext":{"id":"df8c8436-8a57-55a7-9845-3c308440e492","slug":"legge"}},"staticQueryHashes":["3303551625"],"slicesMap":{}}