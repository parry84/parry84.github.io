{"componentChunkName":"component---src-templates-note-note-tsx","path":"/notes/montagna/","result":{"data":{"note":{"html":"<section><h2></h2><p><span class=\"newthought\">Di recente</span> vi è stato un aumento della frequentazione della montagna dovuto a vari fattori, quali la pandemia, le belle fotografie su Instagram e forse anche il caldo.</p><p>Nonostante il pensiero comune voglia considerare positivamente questo fenomeno, vi sono diversi lati oscuri. Alcuni di essi sono immediatamente riconoscibili nell’aumento del traffico e la difficoltà di parcheggio nelle località di montagna, o nella quantità di fazzoletti sporchi e altri rifiuti che ormai costellano i nostri sentieri. Purtroppo <em>quantità</em> e <em>qualità</em> sono due concetti ben diversi e le frotte dei “neo-montanari” hanno spesso mantenuto le loro cattive abitudini “cittadine” e le loro strutture di pensiero.</p><p>E fra esse spicca il desiderio di “valorizzare la montagna”, concetto che si traduce nella proliferazione di nuove funivie e infrastrutture, panchine giganti, ponti tibetani. Ma queste opere comportano inevitabilmente la distruzione di tutto quello per cui, in teoria, vorremmo frequentare la montagna. A volte anche un semplice sentiero, delle catene o dei chiodi possono eliminare la nostra possibilità di misurarci con determinate difficoltà, nell’illusione che un abbassamento artificioso di esse equivalga a una crescita personale<label for=\"sd-come-disse-andy\" class=\"margin-toggle sidenote-number\"></label><input type=\"checkbox\" id=\"sd-come-disse-andy\" class=\"margin-toggle\" /><span class=\"sidenote\">Come disse Andy Rooney: «Tutti vogliono vivere in cima alla montagna, ma la felicità e la crescita si trovano nel cammino per scalarla».</span>.</p><p>Ho avuto la medesima discussione con diverse persone e, di fronte alla mia opposizione agli interventi invasivi, ed è stata spesso percepita come un discorso egoista, un poco asociale e, soprattutto, <em>neoluddista</em>, irrazionalmente ostile a nuove possibilità di crescita economica e alla trasformazione in parchi giochi di luoghi ancora “non sviluppati”.</p><p>Ma la montagna è, di per sé stessa, già valore e non ha bisogno di nessuno “sviluppo”. La sua alterità, con la sua differenza paesaggistica, culturale, naturale è pienamente sufficiente al beneficio del viaggiatore. E ciò che più di tutto connota più di tutto la montagna con i suoi paesaggi e i suoi ambienti naturali è il silenzio.</p><div class='epigraph'><blockquote>\n<p>«Il silenzio non è un’esperienza facile: non piace a tutti. Il silenzio indica un’assenza, come il buio e la notte. È come il vuoto che mette le vertigini, perciò attira tanto chi conosce a fondo la montagna. Il silenzio ci mette di fonte a noi stessi: è il grande spartiacque di chi riesce ad apprezzare le Alpi per quello che sono. E il silenzio è la cosa più fragile che esista: per questo è sempre più prezioso. Andare sulle Alpi significa dunque in ultima analisi giungere a quel poco di silenzio che ci è rimasto disponibile.» <footer> — Marco Albino Ferrari</footer></p>\n</blockquote></div></section>","frontmatter":{"title":"Il valore della montagna","slug":"montagna","caption":null,"dateUpdated":"2022-10-29 17:43"}},"artHero":null},"pageContext":{"id":"13133ec4-1478-54f1-9937-f3aad47f0d5e","slug":"montagna"}},"staticQueryHashes":["3303551625"],"slicesMap":{}}