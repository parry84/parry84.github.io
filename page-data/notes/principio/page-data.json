{"componentChunkName":"component---src-templates-note-note-tsx","path":"/notes/principio/","result":{"data":{"note":{"html":"<div><section><h2></h2><p><span class=\"newthought\">Come insegna</span> Ulisse, nella <em>Divina Commedia</em>, la sete di sapere è ciò che ci caratterizza come esseri umani<label for=\"sd-inferno-canto-xxvi\" class=\"margin-toggle sidenote-number\"></label><input type=\"checkbox\" id=\"sd-inferno-canto-xxvi\" class=\"margin-toggle\" /><span class=\"sidenote\">Inferno, Canto XXVI, vv. 118-120</span>. E ciò che più profondamente ha ispirato questa brama, è la ricerca del <em>Principio</em>, condizione e fondamento ontologico di tutto, ovvero la realtà prima e ultima, senza la quale non è possibile il darsi della realtà.</p><p>Questo <em>fil rouge</em> del pensiero, si dipana dai tempi più antichi a oggi. I greci lo chiamarono <em>arché</em> (ἀρχή). Per Talete era l’<em>acqua</em>, molteplice nelle sue forme e da cui ogni ente ha origine, si nutre e fa ritorno. Per Anassimene invece era l’<em>aria</em>. Per Eraclito, il <em>fuoco</em>, motore dell’incessante divenire dell’Essere —<em>panta rei</em>—. Secondo Anassimandro, la sostanza fondamentale, infinita, eterna e indeterminata, doveva essere diversa da ogni altra sostanza conosciuta, e in essa tutte le sostanze conosciute hanno origine e fine.</p><p>Egualmente astratto era l’arché dei pitagorici, il <em>numero</em>: tutto è fatto di numeri, di rapporti, che se sono armonici portano la vita, se non lo sono portano la morte. Secondo Platone, l’essenza della realtà è costituita dalle <em>forme</em>, perfette e immutabili, di cui le cose del mondo sensibile sono soltanto copie imperfette.</p><p>È interessante come alle origini dell’indagine sulla non vi fosse alcun confine fra fisica e filosofia. È solo successivamente che le due prospettive divergono. Le rivoluzioni scientifiche del ‘700 e del ‘800 sembrano rivelare un quadro chiaro: la realtà è fatta di atomi e onde elettromagnetiche, governati da leggi perfettamente deterministiche e determinate, e ogni fenomeno osservabile da esse emerge.</p><p>Le fumose elucubrazioni filosofiche del passato suonavano quindi ingenue. In questa visione positivista è la scienza a dominare e il cammino dei filosofi è indicato da quello degli scienziati<label for=\"sd-h-reichenbach-less\" class=\"margin-toggle sidenote-number\"></label><input type=\"checkbox\" id=\"sd-h-reichenbach-less\" class=\"margin-toggle\" /><span class=\"sidenote\">H. Reichenbach, <em>Il significato filosofico della teoria della relatività</em>, in A. Einstein, <em>Autobiografia scientifica</em>, Boringhieri, Torino, 1979, p. 197</span>.</p><p>Ma l’ottimismo è di breve durata. Dapprima, la Teoria della Relatività, che smonta le categorie kantiane dello spazio e del tempo e mostra come <a href=\"/notes/reale/\">la realtà non è affatto come appare</a>, ma è paradossale come un incisione di Escher! Successivamente, e in misura decisamente maggiore, la meccanica quantistica, che in un certo qual senso sembra mettere in dubbio l’esistenza stessa di tale realtà: la funzione d’onda è un entità la cui natura sembra inafferrabile, a metà strada fra il concetto di atto e di potenza aristotelici. La visione cristallina e lineare è definitivamente in crisi.</p><p>I confini fra fisica e metafisica tornano fluidi. Da un lato, le nuove scoperte offrono una nuova definizione di archè: tutto, materia, energie e forze, è costituita da un pullulare caleidoscopico di una moltitudine di <em>particelle</em> fondamentali. Il Modello Standard stabilisce 17 tipi di esse<a href=\"#ref-[1]\" id=\"citation-[1]\" data-hover=\"\"><span class=\"citation-number\">[1]</span></a>, ma come sono fatte queste particelle? Già l’atomo è un concetto impossibile da visualizzare. Queste particelle hanno comportamento talvolta ondulatorio, talvolta corpuscolare. Le loro proprietà sembrano definirsi solo nel momento della misura e sono descritte da una funzione d’onda definita in uno spazio matematico astratto. Tale realtà sfugge alle categorie della nostra mente.</p><div class='epigraph'><blockquote>\n<p>«la natura è prima dell’uomo, ma l’uomo è prima della scienza naturale.» <footer> — Carl Friedrich von Weizsäcker</footer></p>\n</blockquote></div><p>L’essenza della realtà assomiglia quindi maggiormente alle forme platoniche, o alla sostanza astratta di Anassimandro? Potremmo rinunciare a porci la domanda, a ridurre la fisica a un mero strumento di calcolo. Ma questo è contrario alla natura umana e al suo desiderio di evolvere la sua immagine della realtà. In fondo è proprio questa ambizione che ha reso efficace il pensiero scientifico. L’analisi logica e filosofica astratta ritornano allora a essere preziose e diverse proposte interpretative cercano di rispondere ai quesiti fondamentali. Tali interpretazioni sono limitate da veri e proprio teoremi, come il Teorema di Bell<a href=\"#ref-[2]\" id=\"citation-[2]\" data-hover=\"\"><span class=\"citation-number\">[2]</span></a>, a dimostrazione di come il nesso fra fisica e metafisica sia sempre più stretto.</p><p>E il quadro potrebbe anche complicarsi in futuro: non vi è ancora una teoria accettata riguardo alla gravità quantistica, ma le ipotesi attuali contengono idee ancora più radicali, dove addirittura lo spazio e il tempo non esistono in quanto tali ma emergono da una realtà ancora più fondamentale. Come può la nostra mente concepire l’esistenza al di fuori dello spazio e del tempo?</p><p>La nostalgia di un centro di gravità permanente è forte. Ma il cammino è lontano da una risposta definitiva, e probabilmente non arriverà mai. Non bisogna però farsi scoraggiare da questa mancanza di certezze, per quanto possa apparire disorientante. Essa non è debolezza ma una sana consapevolezza socratica, fondamenta del pensiero razionale inteso come pensiero della curiosità e del mutamento che, rinunciando all’arroganza delle convinzioni, ci permette di rimettere in dubbio ciò che crediamo di sapere e quindi di continuare ad apprendere.</p><p>La ricerca dell’assoluto, del fondamento che permane nel divenire, è dunque un viaggio interminabile. Ma come in ogni viaggio, ciò che davvero conta non è la meta, ma il viaggio stesso.</p><h2>Riferimenti</h2><ol><li style=\"padding-bottom: 20px;\" id=\"ref-[1]\"><b>https://it.wikipedia.org/wiki/Modello_standard</b>  &ensp;<a href=\"https://it.wikipedia.org/wiki/Modello_standard\">[URL]</a><span>  [URL consultato il 20 agosto 2023] </span> </li><li style=\"padding-bottom: 20px;\" id=\"ref-[2]\"><b>On the Einstein Podolsky Rosen paradox</b>  &ensp;<a href=\"https://link.aps.org/doi/10.1103/PhysicsPhysiqueFizika.1.195\">[URL]</a> Bell, J.S, 1964. Physics Physique Fizika, Vol 1(3), pp. 195--200. American Physical Society. <a href=\"https://doi.org/10.1103/PhysicsPhysiqueFizika.1.195\" style=\"text-decoration:inherit;\">DOI: 10.1103/PhysicsPhysiqueFizika.1.195</a></li></ol></bibliography></section></div>","frontmatter":{"title":"La ricerca dell’assoluto","slug":"principio","caption":null,"dateUpdated":"2024-09-01 20:51"}},"artHero":null},"pageContext":{"id":"b95c864f-a214-526e-ac95-64dd5e0a088f","slug":"principio"}},"staticQueryHashes":["3303551625"],"slicesMap":{}}