---
title: Crisi dei giornali, conseguenze e soluzione
slug: giornali
date created: 2022-09-27 22:51
date updated: 2022-09-27 23:13
visible: true
tags:
  - politica
---

L’informazione in è crisi oramai da diversi anni. Le tirature sono ridotte ai minimi termini. Gli abbonamenti digitali stentano a decollare. La fiducia dei cittadini nella stampa sta scomparendo. Si cerca di pareggiare i conti esclusivamente comprimendo i costi (ormai un articolo è pagato pochi centesimi a parola). Ma questo porta solo a cadere ulteriormente nella spirale negativa.
Si potrebbe frettolosamente imputare il 100% della colpa ai giornali: il crollo delle vendite è la giusta punizione per l’attuale qualità scadente della stampa.

Io trovo invece che la colpa sia principalmente dei lettori: Internet ci ha abituato al tutto gratis, ma questo ha ucciso la qualità. E i contenuti mediocri, infestati da banner sempre più fastidiosi e invadenti, non sono nemmeno realmente gratis. Perché quando poi facciamo la spesa pagheremo comunque un sovrapprezzo legato alla pubblicità e alla sua intermediazione. Teniamo inoltre a mente che “quando una cosa è gratis, _il prodotto sei tu_”, ovvero il totale ribaltamento del celebre motto:

<div class="epigraph">
    <blockquote>
        <p>«Chi di voi vorrà fare il giornalista, si ricordi di scegliere il proprio padrone: il lettore.»</p>
        <footer>Indro Montanelli</footer>
    </blockquote>
</div>

E se il cliente è l’inserzionista o un partito politico, come possiamo sperare in contenuti onesti e imparziali?
Purtroppo produrre informazione di qualità costa: servono professionisti, inchieste, inviati sul campo, spese di viaggio, difesa legale dalle querele.
E questo vale a maggior ragione per le pubblicazioni in italiano, potendo contare su un mercato più ristretto rispetto a lingue maggiormente diffuse come l’inglese, il francese o lo spagnolo.
Ma l’accesso a una buona informazione è nel proprio interesse, poiché aiuta a prendere decisioni corrette per la propria vita (si pensi ad esempio alle scelte legate alla salute, o finanziarie, o elettorali).

## Che fare?

L’unica soluzione quindi, è che i lettori tornino a investire soldi nella stampa innescando un circolo virtuoso. Questo potrebbe concretizzarsi abbonandosi a una testata oppure sostenendo progetti giornalistici indipendenti.
E oggi, secondo voi, quali sono le risorse sui cui vale la pena investire?

---

Di seguito una selezione di fonti e progetti che consiglio di seguire:

- Wikipedia. Non ha certo bisogno di presentazioni.
- L'Avvocato dell'Atomo. Un progetto di informazione sull'energia atomica che può essere sostenuto attraverso [Patreon](https://www.patreon.com/nicodaemon).
- <https://istitutoliberale.it/>: un Think Tank di orientamento liberale. Rilascia pubblicazioni di semplice lettura, sia gratuite che riservate ai soci.
- <https://www.pewresearch.org/>: un istituto di indagini sociologiche, con particolare attenzione agli USA.
- <https://www.visualcapitalist.com/>: infografiche sui principale trend globali.
- <https://www.worldometers.info/>: statistiche di vario genere in tempo reale.
