---
title: Il voto elettronico è una pessima idea
slug: evoting
dateCreated: 2023-01-22 21:32
dateUpdated: 2023-01-22 21:32
visible: true
tags:
  - politica
summary: Il voto elettronico è afflitto da rischi di sicurezza ineliminabili che non sono giustificati dai vantaggi reali. Il solo sospetto di frode elettorale mina di per sé lo stato di salute della democrazia, in quanto basata sulla fiducia.
---

##

<p class="subtitle">
Il voto elettronico è afflitto da rischi di sicurezza ineliminabili e ingiustificati dai vantaggi reali. Il solo sospetto di frode elettorale mina di per sé lo stato di salute della democrazia, essendo basata sulla fiducia
</p>

##

<span class="newthought">Le elezioni</span> americane del 2016, e la relativa diatriba sui brogli elettorali hanno riacceso il dibattito sul voto elettronico (_“e-voting”_). **Nonostante può sembrare (e probabilmente è) vantaggioso in termini di efficienza, esso è, tuttavia, pragmaticamente, una pessima idea**.

La ragione primaria riguarda la fiducia: per una democrazia funzionale è di vitale importanza la fiducia nei cittadini. Il mero seme del dubbio, anche ingiustificato, è problematico e ne indebolisce le fondamenta.

Il secondo motivo risiede nei rischi intrinseci del voto elettronico. Il voto fisico ha una tradizione secolare e ogni possibile metodo di frode è ormai noto. Questo non esclude i brogli, ma è tuttavia difficile organizzarli su una scala sufficiente a sovvertire il risultato elettorale.

Nel caso dell’_e-voting_ il controllo richiede invece competenze specialistiche. Non è quindi più frazionato fra una miriade di scrutatori, ma è centralizzato nelle mani di chi deve certificare i macchinari (il fatto che il software sia _open source_ non aiuta: non vi è garanzia di cosa viene effettivamente installato sulle macchine, su come vengono trasmessi i voti o sui server centrali deputati al conteggio). È quindi fondamentalmente impossibile garantire che un sistema di voto elettronico sia assolutamente sicuro. Ed essendo la posta in gioco altissima, vi è un conseguente rischio d’ingenti investimenti per corrompere od organizzare attacchi informatici.

Bisogna diffidare dai paroloni: proposte basate sulle _Blockchain_ soffrono dei medesimi problemi e anche soluzioni avanzate, come l’algoritmo _ThreeBallot_, o metodi basati sulla crittografia omomorfica, si sono dimostrati vulnerabili.

[La democrazia è la miglior forma di governo che conosciamo e questo giustifica i costi del voto cartaceo](/notes/democrazia/). I’e-voting potrebbe tuttavia trovare utilità in elezioni di limitata importanza.
