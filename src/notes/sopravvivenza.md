---
title: I limiti alla nostra sopravvivenza
slug: sopravvivenza
dateCreated: 2023-07-23 20:05
dateUpdated: 2023-07-23 20:05
visible: true
tags:
  - politica
---

##

<span class="newthought">Quanto costa</span> tenere in vita Michael Schumacher? Secondo la stampa britannica, la sua famiglia pagherebbe circa 191 mila euro a settimana per tenerlo in vita, pari a 27 mila euro al giorno, per un totale di 10,2 milioni di euro all'anno[^1]. Una spesa, ovviamente, non per tutte le tasche.

[^1]: Le stime giornalistiche non sono state tuttavia confermate dalla famiglia

Anche senza considerare questo caso estremo, dovremmo comunque riflettere sui limiti finanziari alla nostra sopravvivenza. Oggi, gli anziani hanno ancora a disposizione una base contribuente in grado di tenerli in vita per un certo lasso di tempo oltre il limite naturale. Ma il declino demografico non è dalla nostra parte: ci saranno ancora risorse per tenerci in vita quando sarà il nostro turno?

In generale sta, male parlare di soldi, e quando si tratta di sanità pubblica la si vorrebbe considerare al di sopra dei normali meccanismi economici. Ma purtroppo non lo è.

Se nella nostra società il senso stesso della vita è diventato il vivere più a lungo possibile, allora dovremmo orientare verso la sanità ogni decisione politica e ogni singolo centesimo, pubblico e privato. Effettivamente alcuni la pensano così, si pensi ai divieti sul fumo, sull’alcol, alla riduzione degli investimenti nell’istruzione. Ma se dedicheremo la nostra vita a cercare di non morire, possiamo essere certi di fallire.

Vale veramente la pena vivere da malati per morire sani, o è forse meglio vivere da giovani quando siamo realmente vivi? Perlomeno sarebbe giusto avere la possibilità di scegliere, se preferire la durata o la qualità della vita. Ma in un regime di sanità pubblica, la possibilità di scegliere è fortemente limitata.

<div class='epigraph'>

> Non val medicina,  
> non giova la china,  
> non si può guarire  
> bisogna morire <footer> — La Passacaglia della Vita (Homo fugit velut umbra) è un anonimo del 1657, tratto dalla raccolta _Canzonette Spirituali e Morali che si cantano nell’Oratorio di Chiavenna, eretto sotto la Protezione di San Filippo Neri_</footer>

</div>
