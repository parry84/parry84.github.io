---
title: Confessioni di uno spirito irrequieto
slug: irrequietezza
dateCreated: 2023-07-23 20:49
dateUpdated: 2023-07-23 20:49
order: 1
visible: true
tags:
  - filosofia
---

##

<span class="newthought">Il costante</span> bisogno di “qualcosa di speciale” è una caratteristica innata dello spirito irrequieto. Esso è insoddisfatto dai compiti ordinari e aspira a dedicarsi a imprese maggiori.

Tuttavia, la maggioranza di questi individui si vede costretta dalle circostanze a reprimere questa pulsione. Il rischio di fallire, di non ritrovare il lavoro, soprattutto in tempo di crisi, e quindi di pentirsi materialmente e spiritualmente, porta molti a desistere. La sorte di quasi tutti è quindi guadagnarsi da vivere e assumere un posto nella società attraverso un lavoro che non appaga appieno.

E così, giorno dopo giorno, la vita si contrae su se stessa come il collasso di funzione d’onda quantistica: gli infiniti “noi” che avremmo potuto essere si polverizzano, e dei sentieri che si biforcano di Borges ne resta solo uno, spesso monotono, spesso scelto per paura.

Coloro ai quali è concesso il privilegio di vivere una vita indipendente, fatta di azioni e scelte autentiche, dovrebbero accogliere tale dono con profonda [gratitudine](/notes/gratitudine/) e umiltà. Fortunati coloro che hanno trascorso più anni a realizzare i propri progetti che anni di rassegnazione! Fortunati coloro che possono dedicarsi genuinamente a sé stessi!

Solo chi dimostra di saper affrontare ogni attività con sobrio entusiasmo e coscienza del dovere acquisce il diritto morale di consacrarsi a una missione straordinaria: la strada per la realizzazione è lastricate di rinunce e sofferenze e solo la forza che di fronte agli ostacoli si rafforza può infine trionfare.

La nostra natura umana non è affatto così materialista come comunemente si è soliti a dire. Sono convinto che esista un’aspirazione molto più idealistica di quanto si possa credere. Essa risiede, inespressa, nei cuori di uomini e donne.

<div class='epigraph'>

> Lo spirito dell’uomo non è morto. Continua a vivere in segreto <footer> — Albert Schweitzer</footer>

</div>

È fondamentale che le persone non subiscano passivamente la propria condizione, ma invece impegnino tutte le proprie energie in un’attività spirituale che riaffermi la loro umanità, anche in condizioni sfavorevoli. Sentiamo di avere ancora tanto da esprimere e, al tempo spesso, la consapevolezza di avere poco tempo per farlo. Non lasciamo dunque sfuggire alcuna opportunità, per quanto piccola possa apparire.
