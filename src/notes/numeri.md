---
title: Le dimensioni contano
slug: numeri
dateCreated: 2023-02-09 21:14
dateUpdated: 2023-02-09 21:14
order: 950
visible: true
tags:
  - filosofia
caption: 'Marin Mersenne: Harmonicorum, libri XII: in quibus agitur de sonorum natura, causis, et affectibus; de consonantiis, dissonantiis, rationibus, generibus, modis, cantibus, compositione, orbisque totius harmonicis instrumentis, Paris 1648.'
---

##

<div class='epigraph'>

> «L’ingegneria è l’arte di dare un senso compiuto alla parola abbastanza.»

</div>

<span class="newthought">Fu durante una lezione</span> al Politecnico di Milano che sentii questa citazione, e mi rimase impressa. Ma quando mi capita di virare discussioni su considerazioni numeriche, mi viene spesso rinfacciato, con un sorriso, di essere un “ingegnere”, quale sinonimo di rigidità mentale. Di “dare i numeri”, si direbbe. Eppure, spesso sono proprio i numeri ad essere abilitanti delle decisioni corrette, più che gli aggettivi, gli avverbi e i pregiudizi.

Quante volte è possibile piegare un foglio di carta? Dopo 7 pieghe, lo spessore supera il centimetro; dopo 41 pieghe, la distanza fra Terra e Luna. Incredibile? Calcolare per credere!

La matematica è noiosa e difficile. Per questo, nella vita, tendiamo a ignorare gli aspetti quantitativi. Ancor peggio che fare i conti senza l’oste: i conti, non li facciamo proprio. Male! Dai numeri dipende la stabilità di un edificio e il successo o il fallimento di un’azienda.

Fu Platone a riconoscere l’enorme importanza della matematica, quale via d’accesso alla dialettica. Quanti battibecchi, quante posizioni polarizzate svanirebbero all’istante se provassimo a misurare la realtà! E non si commetta l’errore di considerare la precisione come sinonimo di mancanza di fantasia, o aridità del pensiero: _«Musica est scientia bene modulandi.»_\cite{agostino} scrisse Sant’Agostino durante la sua permanenza a [Milano](/notes/milano/), ovvero la scienza del “movimento ben regolato”[^1], e impegna quindi più la ragione che i sensi.

[^1]: E la vetta più alta di questa armonia sono le opere di [Bach](/notes/bach/).

Se i calcoli ci intimidiscono, non sminuiamoli dunque come la volpe nella famosa favola: così facendo non saremmo certo delle volpi!

<bibliography>
@book{agostino,
  author  = {Agostino d'Ippona},
  title   = {De Musica},
  year    = {389 d.C.},
}
</bibliography>
