---
title: Il COVID-19 ha ucciso lo sviluppo Agile
slug: agile
dateCreated: 2022-11-12 14:51
dateUpdated: 2022-11-12 14:51
order: -50
visible: true
tags:
  - tecnologia
---

##

<span class="newthought">La Pandemia</span> ha radicalmente e improvvisamente cambiato il mondo del lavoro dell’IT. Se in precedenza lo _smart working_ rappresentava un’eccezione, ora il _full remote_ costituisce la normalità per buona parte delle aziende del settore. E questo fenomeno sembra destinato a durare.

Questa novità, ha però conseguenze sulle società tecnologiche che hanno strutturato i propri processi secondo la metodologia _Agile_, dove, al fine di ottenere cicli di sviluppo più veloci, viene esaltata la collaborazione _vis-à-vis_ contro le routine burocratiche.

<div class='epigraph'>

> «Individuals and interactions over processes and tools.» <footer> — Manifesto for Agile Software Development, 2001</footer>

</div>

Chiaramente, l’affiatamento del team, così come è stato concepito dal Manifesto, non è possibile lavorando da casa. Strumenti di comunicazione _a distanza_ quali email, chat, videoconferenze non sono un valido sostituto per la comunicazione diretta. Soprattutto, nella nostra società, già profondamente sconnessa, dove sempre più individui vivono un profondo senso di separazione, di isolamento e di mancanza di rapporti umani soddisfacenti.

La minor fiducia reciproca e l’eliminazione delle conversazioni spontanee ha trasformato la collaborazione in un processo rigido e formale (e, di conseguenza, lento). Questo ha portato a un aumento del tempo speso nei _meeting_\cite{meetings}, a discapito della produttività. Per via della dimensione del fenomeno, è stata anche coniata l’espressione "_Zoom fatigue_".

Ad essere impattati sono principalmente gli ambiti più competitivi, in quanto l’isolamento riduce l’intelligenza collettiva, che è sinergia di competenze e di esperienze.

A ogni cambiamento segue generalmente una risposta. E anche il _Manifesto Agile_, per quanto recente, potrebbe essere già giunto al capolinea. Ma è difficile oggi prevedere quali direzioni seguirà l’evoluzione. Alcuni scenari possibili:

- "Il ritorno in ufficio". Questo periodo di bengodi ha determinato un significativo potere contrattuale per i lavoratori del settore tecnologico. Un futuro (o presente) periodo più difficile spingerebbe le aziende verso la ricerca della produttività con potenziali retrocessioni riguardo al lavoro da casa.
- "Le due aziende". Al fine di contenere i costi della comunicazione interna, le società potrebbero virtualmente suddividersi in un _core_, tendenzialmente in presenza, dove avvengono le conversazioni a maggior valore aggiunto, e in una _perifery_ costituita dai compiti ben definiti e tendenzialmente esternalizzabili (in effetti, per questo tipo di lavori, la modalità _remote_ non comporta cali di produttività).

In ogni caso, nell’attuale incertezza, è importante mantenere una mentalità flessibile ed essere pronti a rimettere in discussione un approccio allo sviluppo che forse credevamo essere ormai definitivo.

<bibliography>
@misc{meetings,
   title = "Remote working is actually increasing the amount of time we spend in meetings",
   url="https://www.techradar.com/news/remote-working-is-actually-increasing-the-amount-of-time-we-all-spend-in-meetings",
   note = "[URL consultato il 12 novembre 2022]"
}
<bibliography>
