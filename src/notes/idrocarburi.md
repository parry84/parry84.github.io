---
title: Una minaccia per la pace e la sicurezza globale
slug: idrocarburi
dateCreated: 2023-07-23 22:46
dateUpdated: 2023-07-23 22:46
order: 1
visible: true
tags:
  - politica
---

##

<span class="newthought">L’invasione russa</span> dell’Ucraina ha fatto schizzare i prezzi del gas e del petrolio, ricordandoci come queste risorse siano fondamentali per la nostra sopravvivenza e come la loro disponibilità sia spesso volubile.

Eppure, le crisi rappresentano la normalità nella storia degli idrocarburi: dallo shock petrolifero del 1973, alla rivoluzione khomeinista del 1979 e la successiva guerra contro l’Iraq, fino alla più recente instaurazione di una dittatura in Venezuela con le relative sanzioni economiche.

Eccetto un’unica onorevole eccezione – rappresentata dalla Norvegia – gli stati ricchi di risorse energetiche sono afflitti da instabilità strutturale e disuguaglianze. Il massiccio influsso di petrodollari nelle casse statali e la conseguente spesa pubblica, soffoca le altre industrie e rende la popolazione inerte e patologicamente dipendente dallo stato. Concentra la ricchezza nelle mani – spesso indegne – di chi controlla queste risorse, e di conseguenza, la vitalità è assopita dalle rendite parassitarie. Questo fenomeno è noto come _sindrome olandese_.

Al contrario, le nazioni verso cui il sottosuolo non è stato altrettanto generoso hanno invece dovuto affidarsi al duro lavoro e al capitale umano per sostenere il proprio benessere. Esse sono quindi virtualmente “sfruttate” dagli stati petrolifere a cui devono elargire vertiginose quantità del proprio sudato denaro. Contrariamente a una certa retorica, si osserva che sono spesso i paesi meno sviluppati a trarre beneficio da qelli più sviluppati.

Inoltre, l’iniezione di ricchezze nelle mani di popoli che non le valgono produce spaventosi effetti collaterali. Paesi islamici come il Qatar si trovano ancora in una fase di sviluppo arretrata e utilizzano il denaro per esportare il fondamentalismo religioso e il terrorismo. Allo stesso modo, la Russia usa le sue risorse finanziarie per supportare gruppi estremisti finalizzati alla destabilizzazione di altri stati, oltre che per guerre di distruzione.

Eliminare la dipendenza dagli idrocarburi deve essere la priorità numero uno della politica. Nessuna opzione, [compresa l’energia nucleare](/notes/nucleare/), deve essere esclusa a priori. Solo così possiamo assicurarci un futuro più sicuro, sostenibile e prospero.
