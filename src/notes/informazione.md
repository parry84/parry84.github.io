---
title: Crisi dei giornali, conseguenze e soluzione
slug: informazione
dateCreated: 2022-09-27 22:51
dateUpdated: 2022-09-27 23:13
order: 1
visible: true
tags:
  - politica
---

##

<span class="newthought">L’informazione</span> in è crisi oramai da diversi anni. Le tirature sono ridotte ai minimi termini. Gli abbonamenti digitali stentano a decollare. La fiducia dei cittadini nella stampa sta scomparendo. Si cerca di pareggiare i conti esclusivamente comprimendo i costi (ormai un articolo è pagato pochi centesimi a parola). Ma questo porta solo a cadere ulteriormente nella spirale negativa. Si potrebbe frettolosamente imputare il 100% della colpa ai giornali: il crollo delle vendite è la giusta punizione per l’attuale qualità scadente della stampa.

Io credo invece che la colpa ricada principalmente sui lettori: Internet ci ha abituato al tutto gratis, ma questo ha ucciso la qualità. E i contenuti mediocri, infestati da banner sempre più fastidiosi e invadenti, non sono nemmeno realmente gratis. Perché quando poi facciamo la spesa pagheremo comunque un sovrapprezzo legato alla pubblicità e alla sua intermediazione. Quando una cosa è gratis, _il prodotto sei tu_[^1], ovvero il totale ribaltamento del celebre motto:

[^1]: La citazione è tratta dal docufilm “The Social Dilemma”

<div class='epigraph'>

> «Chi di voi vorrà fare il giornalista, si ricordi di scegliere il proprio padrone: il lettore.» <footer> — Indro Montanelli</footer>

</div>

E se il cliente è l’inserzionista o un partito politico, come possiamo sperare in contenuti onesti e imparziali?
Purtroppo produrre informazione di qualità costa: servono professionisti, inchieste, inviati sul campo, spese di viaggio, difesa legale dalle querele.
E questo vale a maggior ragione per le pubblicazioni in italiano, potendo contare su un mercato più ristretto rispetto a lingue maggiormente diffuse come l’inglese, il francese o lo spagnolo.
Ma l’accesso a una buona informazione è nel proprio interesse, poiché aiuta a prendere decisioni corrette per la propria vita (si pensi ad esempio alle scelte legate alla salute, o finanziarie, o elettorali).

## Che fare?

L’unica soluzione quindi, è che i lettori tornino a [investire soldi nella stampa](/notes/web-a-pagamento/) innescando un circolo virtuoso. Questo potrebbe concretizzarsi abbonandosi a una testata oppure sostenendo progetti giornalistici indipendenti.
E oggi, secondo voi, quali sono le risorse sui cui vale la pena investire?

Lato mio, al momento sono abbonato a due quotidiani nazionale e sostengo diversi progetti di divulgazione. Di seguito una selezione di fonti e progetti che ritengo meritevoli:

- Wikipedia: non ha certo bisogno di presentazioni.
- L’Avvocato dell’Atomo: un progetto di divulgazione sull’[energia atomica](/notes/nucleare/) che può essere sostenuto attraverso [Patreon](https://www.patreon.com/nicodaemon).
- <https://www.cogitoacademy.it/>: il progetto di divulgazione filosofica “pop” di Rick Dufer
- <https://istitutoliberale.it/>: un Think Tank di orientamento liberale. Rilascia pubblicazioni di semplice lettura, sia gratuite che riservate ai soci.
- <https://www.nucleareeragione.org/>: un comitato di approfondimento delle tematiche relative all’[energia atomica](/notes/nucleare/).
- <https://davidedebiasio.com/it/filosofia-fondamenti-e-interpretazioni/>: il progetto Spazi Attorcigliati offre podcast sulla fisica e la [filosofia della scienza](/notes/epistemologia/).
- <https://www.bachvereniging.nl>. La Nederlandse Bachvereniging è una delle più antiche orchestre al mondo e attraverso il monumentale progetto _All of Bach_ intende rendere disponibile online, in forma gratuita, registrazione ad alta qualità dell’intera opera di [Johann Sebastian Bach](/notes/bach/)
