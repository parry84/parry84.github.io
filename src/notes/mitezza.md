---
title: Il coraggio della mitezza
slug: mitezza
dateCreated: 2023-08-12 20:19
dateUpdated: 2023-08-12 20:19
visible: true
tags:
  - filosofia
caption: Incisione di Souchal, dal libro Lighthouses and Lightships; A Descriptive and Historical Account of Their Mode of Construction and Organization (1870)
---

##

<div class='epigraph'>

> «Negli accessi d’ira tieni a portata di mano la considerazione che montare in collera non è virile, mentre un atteggiamento di mite pazienza come è più umano, così pure è più degno di un maschio, e chi lo pratica possiede vigore, nervi saldi e virilità, al contrario di chi si indigna ed è insofferente.» <footer> — Marco Aurelio, _Colloqui con sé stesso_, libro XI, 18</footer>

</div>

<span class="newthought">Un uomo arrabbiato</span> non possiede autocontrollo, dimentica i rapporti di parentela, è sordo alla ragione e ai consigli, s’infuria per delle sciocchezze e non distingue ciò che è vero da ciò che è falso. Arrabbiarti farà male soprattutto a te stesso. E i danni sono enormi.

La rabbia è dunque una passione, un’emozione negativa a cui opporre resistenza. Sebbene non sia facile controllare la nostra reazione iniziale, possiamo comunque influenzarla rimanendo sufficientemente consapevoli di noi stessi e decidendo di non lasciarci trascinare dalla collera.

È fondamentale non lasciare alle circostanze il potere di suscitare rabbia in noi: arrabbiarsi con una certa situazione non ha nessun impatto sulla situazione stessa. La calma, al contrario, permette agire in maniera giusta e coraggiosa poiché è attenta e cauta e consente alla mente di individuare soluzioni. Trasforma dunque i segnali fisici del’ira in azioni opposte: rilassa il viso, respira profondamente, abbassa la voce e rallenta il passo. Il nostro stato d’animo si adeguerà alla calma che proiettiamo.

Il mite è colui che “lascia essere l’altro quello che è” e, al contrario del prepotente, desidera esprimere se stesso non a scapito dell’altro. Le persone miti —nelle parole di Bobbio[^1]— sono quelle che rendono più abitabile questa “aiuola”.

[^1]: Norberto Bobbio, _Elogio Della Mitezza_

La calma rappresenta altresì uno stato di fiducia. Alla fine, bisogna essere tolleranti con il prossimo: ciascuno di noi lotta per sopravvivere in una realtà sempre più complessa e si trova costretto a cercare un senso alla vita in un Universo privo di senso, confrontandosi con la sfida di coniugare la [volontà di vivere](/notes/riverenza) e l’inevitabilità della morte. Non è facile mantenere l’imperturbabilità di fronte a tali circostanze.

Seneca propone questo paragone: _”Uno che vaga per i campi perché non conosce la strada, è meglio indirizzarlo al sentiero cui tendeva, che cacciarlo via”_[^2]. Invece di una risposta intemperata, dovremmo comportarci razionalmente e compassionevole, e cercare di essere d’aiuto verso le persone che si sono smarrite ed errano nelle loro azioni.

[^2]: Seneca, _De Ira_
