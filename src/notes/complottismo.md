---
title: 'Psicologia del complottista'
slug: complottismo
dateCreated: 2022-10-11 23:30
dateUpdated: 2022-10-12 00:06
order: 1
visible: true
tags:
  - politica
---

##

<span class="newthought">Dai vaccini</span> all’Ucraina, dal _[“new world order”](/notes/antiamericanismo/)_ al 5G, dal _gender_ all’“Europa che ci obbliga a mangiare gli insetti” e alle scie chimiche. Il copione del complottista, modellato dall’assorbimento acritico di pagine Internet, si ripete sempre identico, quasi eterodiretto. Se abbiamo a che fare con tali soggetti, l’unica salvezza è nel riuscire cambiare discorso oppure [rifugiarsi nel cellulare](/notes/internet/).

E queste teorie cospiratorie, spesso dannose e fuorvianti, non accennano a sparire nonostante il [progresso occidentale](/notes/occidente/) e la scolarizzazione di massa. La convizione che l’economia possa spiegare e risolvere tutti i problemi dell’umanità è falso mito particolarmente radicato nella nostra società, probabilmente come conseguenza della diffusione del pensiero marxista o, forse, perché ci fa comodo crederlo vero. Ma la natura umana è troppo complessa per essere ridotta a un insime di mere esigenze materiali. Occorre quindi una rilessione più ampia riguardo ai meccanismi mentali che portano a comportamenti razionalmente assurdi.

Forse ci lasciamo suggestionare perché la verità non ci piace. Forse in fondo al cuore desideriamo l’esistenza di un’entità occulta in grado di controllare perfettamente il mondo, perché l’idea di un [mondo caotico](/notes/progresso/) è ancora più spaventosa. Non riusciamo ad accettare che ogni fenomeno possa avvenire al di fuori di un disegno preciso e infallibile. Preferiamo vivere quindi di certezze rassicuranti ma infondate piuttosto che di una genuina incertezza. In fin dei conti, per la nostra natura umana, siamo condannati a convivere con l’angoscia esistenziale e non tutti hanno la forza interiore per rimanere lucidi.

O forse il complottista è solo un narcisista, affetto da complessi d’inferiorità, e cantare fuori dal coro lo fa sentire superiore al resto dell’umanità. Del resto, perché di accontentarsi di essere un impiegato qualunque, quando nell’immaginazione si può essere un illuminato che ha scoperto i segreti dei Poteri Forti? E queste persone sono impossibili da dissuadere, perché riconoscere il torto significherebbe ammettere di essere più stupide della massa. E questo sarebbe troppo doloroso da accettare. Ma la realtà oggettiva prima o poi si manifesta. Per quanto si voglia credere che la terra sia piatta, arriva il giorno in cui bisogna fare i conti con il fatto che la nave di Ferdinando Magellano è partita verso occidente ed è tornata da oriente.

La diffusione incontrollata di atteggiamenti paranoici li ha resi una variabile potenzialmente condizionante della società del benessere. Abbiamo constatato le terribile conseguenze dei “Protocolli dei Savi di Sion” in passato e constatiamo oggi le conseguenze dell’antivaccinismo. In ultima analisi, la [sopravvivenza stessa della democrazia](/notes/democrazia/), è messa a repentaglio dalla polarizzazione estrema e dalla diffusione delle cattive idee. Entità malevole sfruttano attivamente per questa tendenza all’autoradicalizzazione e il fatto che il pesce social abbocca con facilità. Non è quindi un problema che possiamo permetterci di ignorare.

Serve quindi un maggior impegno della parte sana della società, la quale ha l’obbligo morale di [mantenere i nervi saldi](/notes/mitezza/) e contrastare la diffusione della follia. Occorre tenere bene in mente che, più con un dibattito razionale, ci confrontiamo col malessere esistenzale o il bisogno di attenzione. Data la complessità del fenomeno, non possiamo illuderci dell’esistenza di soluzioni miracolose. La censura, oltre che sgradevole, non sarebbe nemmeno una soluzione efficace. Occorre invece una dialettica sofisticata, efficace e una paziente ma incrollabile opera di esercizio del pensiero critico, in ogni occasione possibile.
