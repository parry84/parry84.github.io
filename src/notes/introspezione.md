---
title: Conosci te stesso
slug: introspezione
dateCreated: 2023-02-09 21:37
dateUpdated: 2024-10-06 21:37
order: 990
visible: true
tags:
  - filosofia
caption: Bozzetto raffigurante Il Pensatore di Auguste Rodin
---

##

<span class="newthought">Questa esortazione</span>, «γνῶθι σαυτόν», era inscritta sul frontone del tempio di Apollo a Delfi.

In questi tempi frenetici, raramente ci concediamo il tempo di meditare sulla nostra vita e su come viverla. Spesso ci limitiamo a pensare e agire per sentito dire. Eppure questo _senso comune_ è pieno di errori e pregiudizi.

“Iscriviti a giurisprudenza”; “Lavora duramente per fare carriera”; “Sposati e fai figli”; “Studiare è da sfigati”; “Segui il tuo istinto”. E così ci intrappoliamo in relazioni e impieghi inadatti a noi, spendiamo i nostri soldi per oggetti e viaggi di cui ci pentiremo e sogniamo _«sogni di altri sognatori»_\cite{gaber}. Ciascuno di noi è differente, le opinioni popolari e le formule preconfezionate ci orientano su strade sbagliate e ci conducono all’infelicità. Parafrasando Tolstoj verrebbe da dire che _tutte le presone infelici sono uguali, ogni persona felice è felice a modo suo_.

La soluzione sta quindi nella profondità del pensiero: incorporiamo condizionamenti dalla nascita, ma a differenza di altri aspetti, il pensiero, si può (e si deve) decondizionare. Usando il dubbio come metodo, occorre sottoporre le proprie idee a [un esame scrupoloso](/notes/falsificazionismo/), piuttosto che agire impulsivamente. La verità [non è generalmente binaria](/notes/giusto-mezzo/) e nel semplicismo si annida spesso l’errore.

<div class='epigraph'>

> «Il cervello è come un muscolo. Quando pensiamo bene, ci sentiamo bene.» <footer> — Carl Sagan</footer>

</div>

Siamo introversi? Estroversi? Modesti? Ambiziosi? Cosa ci rende speciali? Quali sono i nostri limiti? Preferiamo l’adrenalina o una passeggiata in montagna? Guardando al passato, cosa ci manca maggiormente? Porsi domande e darsi risposte sincere: non vi è alcuna buona ragione per non essere sinceri con se stessi.

Oggigiorno tendiamo a essere superficiali e l’introspezione è fuori moda. In particolare, tendiamo a esorcizzare e anestetizzare le nostre angosce e le nostre debolezze nell’illusione di sconfiggerle. Ma sono proprio le angoscie più profonde i segnali fondamentali per orientarci dentro di noi e definire il nostro campo di azione, mentale e fisico. La conoscenza è libertà e la libertà dipende dalla conoscenza: meno conosci, più sei schiavo. In conclusione, solo approfondendo la conoscenza di sé possiamo prevenire le influenze indesiderate e ridurre il rischio di commettere errori nella formulazione delle nostre scelte di vita.

<bibliography>
@misc{gaber,
  author  = {Gaber, Giorgio},
  title   = {Il Conformista},
  year    = {1996},
  note    = {Dall'album Gaber 96/97},
}
<bibliography>

Ogni esistenza è unica e irripetibile, ed è quindi un diario intimo e privato