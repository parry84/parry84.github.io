---
title: Una questione di equilibrio
slug: giusto-mezzo
date created: 2022-11-15 00:11
date updated: 2022-11-15 00:11
visible: true
tags:
  - filosofia
---

In un mondo sempre più polarizzato è importate evitare estremi dogmatici. Uno strumento che ci viene in aiuto è il principio del _Giusto Mezzo_, espresso da Aristotele\cite{aristotele}, secondo cui la virtù umana altro non è che il punto di equilibro tra due opposti errori, l’uno dei quali pecca per difetto e l’altro per eccesso. I Greci consideravano la moderazione essere un attributo della bellezza, e di conseguenza, buona.

Nel secondo libro dell’Etica Nicomachea, il Filosofo elenca le singole virtù:

- Coraggio: giusto mezzo fra viltà e temerarietà;
- Temperanza: giusto mezzo tra intemperanza e insensibilità;
- Generosità: giusto mezzo fra avarizia e prodigalità;
- Magnificenza: giusto mezzo fra volgarità e grettezza d'animo;
- Magnanimità: giusto mezzo tra la vanità e l'umiltà;
- Mitezza: giusto mezzo tra l'iracondia e l'eccessiva flemma;
- Amabilità: giusto mezzo tra misantropia e compiacenza;
- Sincerità: giusto mezzo tra l'ironia e la vanità;
- Arguzia: giusto mezzo tra la buffoneria e la rusticità;
- Giustizia: la virtù principale, “nella giustizia ogni virtù si raccoglie in una sola”.

Un simile concetto è presente anche nel Buddismo, nel Confucianesimo e nella teologia cristiana medievale.

<div class="epigraph">
    <blockquote>
        <p>«La strada dell'illuminazione è la linea che sta tra tutti gli opposti estremi.»</p>
        <footer>Siddharta</footer>
    </blockquote>
</div>

Le virtù etiche non si possiedono per natura, anche se l'uomo ha dimostrato di avere la capacità di acquisirle. **Si tratta ovviamente di un equilibrio difficile, che non è agevole raggiungere e mantenere**. Esso nasce da una ricerca incessante, che si muove tra positivo e negativo e si nutre del continuo alternarsi di sentimenti, esperienze, incontri, riflessioni. La complessità ci può sgomentare e scoraggiare, ma le illusioni semplicistiche generalmente conducono a una vita miserabile.

Attraverso un interminabile esercizio possiamo navigare nell’apparente contraddizione degli opposti e imparare a lasciare spazio al dubbio mentre si coltiva un solido codice morale; o a essere in grado di vedere il mondo realisticamente, pur vivendo romanticamente; o a essere in grado di pensare profondamente, mentre si agisce instancabilmente. Niente di buono nella vita accade e basta, bisogna essere intenzionali: “Agisco, dunque sono”.

<bibliography>
@book{aristotele,
  title     = "Etica Nicomachea, libro II",
  author    = "Aristotele",
}
</bibliography>
