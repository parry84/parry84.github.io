---
title: Una questione di equilibrio
slug: giusto-mezzo
dateCreated: 2022-11-15 00:11
dateUpdated: 2022-11-15 00:11
order: 980
visible: true
tags:
  - filosofia
caption: DALL·E 3
---

##

<span class="newthought">In un tempo</span> sempre più caratterizzato da polarizzazioni brutali, è facile cadere preda di estremismi dogmatici e dicotomie manichee, incapaci di cogliere la [complessità](/notes/progresso/) del reale. A offrirci una bussola preziosa è è il principio del _Giusto Mezzo_, espresso da Aristotele\cite{aristotele}, secondo cui la virtù umana altro non è che il fragile punto di equilibro tra due opposti errori, l’uno dei quali pecca per difetto e l’altro per eccesso. _“Lagom är bäst”_, dicono in Svezia.

I Greci consideravano la moderazione essere un attributo della bellezza, e di conseguenza, buona. Nel secondo libro dell’Etica Nicomachea, il Filosofo elenca le singole virtù:

- Coraggio: giusto mezzo fra viltà e temerarietà;
- Temperanza: giusto mezzo tra intemperanza e insensibilità;
- Generosità: giusto mezzo fra avarizia e prodigalità;
- Magnificenza: giusto mezzo fra volgarità e grettezza d'animo;
- Magnanimità: giusto mezzo tra la vanità e l'umiltà;
- [Mitezza](/notes/mitezza/): giusto mezzo tra l'iracondia e l'eccessiva flemma;
- Amabilità: giusto mezzo tra misantropia e compiacenza;
- Sincerità: giusto mezzo tra l'ironia e la vanità;
- Arguzia: giusto mezzo tra la buffoneria e la rusticità;
- Giustizia: la virtù principale, _“nella giustizia ogni virtù si raccoglie in una sola”_.

Un simile concetto è presente anche nel Buddismo, nel Confucianesimo e nella teologia cristiana medievale.

<div class='epigraph'>

> «La strada dell'illuminazione è la linea che sta tra tutti gli opposti estremi.» <footer> — Siddharta</footer>

</div>

Le virtù etiche non si possiedono per natura, anche se l’uomo ha dimostrato di avere la capacità di acquisirle. Si tratta ovviamente di un equilibrio difficile, che non è agevole raggiungere e mantenere. Esso nasce da una ricerca incessante, che si muove tra positivo e negativo e si nutre del continuo alternarsi di sentimenti, esperienze, incontri, riflessioni. La complessità ci può sgomentare e scoraggiare, ma occorre il coraggio di abbandonare ogni illusione semplicistica, in quanto può solo condurre a una vita miserabile.

È attraverso un interminabile esercizio interiore che possiamo navigare nell’apparente contraddizione degli opposti, imparando a lasciare spazio al dubbio mentre si coltiva un solido [codice morale](/notes/relativismo/); o a essere in grado di vedere il mondo realisticamente, pur vivendo romanticamente; o a essere in grado di pensare profondamente, mentre si agisce instancabilmente. Niente di buono nella vita accade e basta, bisogna essere intenzionali: _“Agisco, dunque sono”_. Lo stoicismo ci orienta su dove dirigere la nostra azione:

<div class='epigraph'>

> «Dio, concedimi la serenità di accettare le cose che non posso cambiare, il coraggio di cambiare le cose che posso, e la saggezza per conoscere la differenza.» <footer> — Reinhold Niebuhr</footer>

</div>

Tale è la natura umana: siamo limitati e al tempo stesso abbiamo nostalgia dell'assoluto. Questa contraddizione non più essere risolta né attraverso la logica pura né dall’annientamento si sé stessi. La ragione lucida è quella che accetta i propri limiti pur mantenendo la volontà di esistere, in uno stato d’animo dove la tensione fra uomo e mondo viene eroicamente mantenuta.

<bibliography>
@book{aristotele,
  title     = "Etica Nicomachea, libro II",
  author    = "Aristotele",
}
</bibliography>
