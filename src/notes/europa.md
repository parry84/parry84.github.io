---
title: 'La nostra ora più buia'
slug: europa
dateCreated: 2023-01-28 19:11
dateUpdated: 2023-01-28 19:11
order: 1
visible: true
tags:
  - politica
---

##

<p class="subtitle">
La nostra storia è costellata di guerre lunghe e atroci. Il sogno di un’Europa unita, speranza per una nuova epoca di pace, è sotto attacco da nemici esterni e interni, e il fuoco dei suoi ideali sembra morente nell’indifferenza generale. È nostro compito superare questa stanchezza intellettuale e tornare a essere protagonisti del progresso
</p>

##

<span class="newthought">Ti verrebbe</span> mai in mente di entrare in casa di uno sconosciuto uccidere tutti quelli che ci vivono e impadronirti della casa? Ovviamente no, sarebbe sbagliato. Eppure quando i governi decidono d'invadere altri paesi uccidendo milioni di uomini, altrettante persone, brave e oneste, accorrono all'appello, anche a costo della propria vita.

Perché? Perché è un credo che è stato insegnato e dal quale ancora oggi non ci siamo ancora completamente disintossicati. Oggi condanniamo l’aggressione all’Ucraina da parte della Russia (non tutti ahimè), ma su quali basi legali invece sarebbe giustificata l’annessione del Sud Tirolo alla fine della Prima Guerra Mondiale?

Chiaramente, **la speranza per il futuro dell'umanità non sta nelle nazioni e nelle guerre di conquista**! l’Unione Europea rappresenta una novità nella Storia: una libera associazione di Stati democratici.

E per questo oggi molti la odiano: i neofascisti la odiano, Putin la odia, la Cina la odia. Vi è qualcosa di unico nella libertà europea: anche le critiche contro l’Europa sono radicate in questa stessa eredità. Oggi osserviamo le mostruosità di questa tendenza anti eurocentrica. Quando i talebani sono saliti al potere in Afghanistan, hanno stretto un patto brutale con la Cina. Questo è il nuovo ordine che Putin celebra.

Oggi stiamo vivendo un momento storico molto doloroso. Le società democratiche si trovano in una fase di crisi e varie forme di società illiberali, dalle dittature fasciste agli stati mafiosi, godono di una fase di espansione.

Fra di noi serpeggiano dubbi sulla nostra cultura e spiritualità. Il cui sintomo più evidente di questo declino morale è l’abbandono del pensiero razionale, caratteristica differenziante della nostra civiltà. Stanno ritornando brutti discorsi e ruggini nei confronti dei nostri partner europei, spesso alimentati ad arte da attori incuranti delle catastrofiche conseguenze.

Nel 2023 si ricorderà il centesimo anniversario della pubblicazione di _Paneuropa_, il libro-manifesto in cui il conte Richard Coudenhove-Kalergi propugnava l'unione degli stati europei come unica possibilità per evitare un'altra guerra mondiale.

<div class="epigraph">
    <blockquote>
        <p>«I singoli stati sono diventati troppo piccoli per mantenere in futuro un'esistenza indipendente… Se l'Europa si rifiuta di seguire (la strada dell'unità), i suoi stati andranno in rovina come piccoli pizzicagnoli che volessero, da soli, entrare in concorrenza con i grandi complessi industriali.»</p>
    </blockquote>
</div>

Oggi dobbiamo rendere onore alla vituperata memoria di quest’uomo visionario. Dobbiamo evitare che la catastrofe del pensiero si evolva in nuova catastrofe politica. Dobbiamo proteggere l’unità e l’eredità moderna e liberale dell’Europa occidentale. Questa è l’unica vera ideologia in cui vale la pena vivere.
